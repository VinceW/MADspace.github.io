---
layout: post
title: Blog - Naar FOSDEM 2019 met MADspace (2019-02-02)
date: 2019-02-02 14:00
---
<br><br>

**Naar FOSDEM 2019 met MADspace**

_Dit is het jaarlijkse hoogtepunt voor de Open Source fans in Europa: [FOSDEM in Brussel](https://fosdem.org). -De- conferentie 
waar je als community elkaar kunt ontmoeten, met ruim 8000 Open Source professionals uit heel Europa._

Dit jaar reed ik een klein groepje MADspace deelnemers naar de conferentie, om  de zaterdag te bezoeken. Andere hackers gingen met eigen vervoer en bleven ook voor de zondag.      
De sfeer op de FOSDEM conferentie is erg goed: iedereen heeft (en deelt) passie voor Open Source. Het leuke aan het programma is dat je kunt kiezen uit 750 sessies in 1 weekend. 
Elke hacker bepaalt dus een eigen dagprogramma naar wens. Voorgaande jaren ging ik ook naar de OpenJDK Devroom, dus ook dit jaar.

Elk jaar komt hier de OpenJDK community bijeen, met focus op het Java platform: helemaal mijn interesse gebied! In de OpenJDK DevRoom geven +/- 20 toonaangevende Open Source professionals korte lezingen. 
Ik vond het dit jaar nog drukker in de Devroom dan voorheen, bij elke talk was de volledige college-zaal bezet en tevens ook de gangen. Het programma (zie [link](https://fosdem.org/2019/schedule/track/free_java/)) vond ik ook beter: 
meer bekende sprekers en de lezingen gaven volop inzichten in de interne werking van het Java platform.
   
Mark Reinhold, hoofd van de Open JDK community, deed zoals gewoonlijk de keynote. Al 22 jaar werkt hij aan de JDK. Hij vertelde met allerlei voorbeelden hoe gezond het Java ecosysteem verder ontwikkeld, met name over de veranderende koers. De Java community veranderde in de recente jaren omdat het elk half jaar een nieuwe release wil realiseren (vroeger duurde dit jaren). 
En met succes: binnen enkele weken zal Java 12 beschikbaar komen! Daarbij: Java als platform blijft heel goed concurreren met andere technologien, omdat Java voortdurend wordt ontwikkeld door een ecosystem van engineers met oog voor de lange termijn (aldus Reinhold). 

De OpenJDK community is een wererld op zich. Erover leren kan eenvoudig via [hun website](https://openjdk.java.net/) en meedoen kan ook via een van vele OpenJDK maillists. Ikzelf ben ook van enkelen lid en vind het erg leuk om te zien hoe grote voorbeelden uit de community met elkaar uitgebreid communiceren over de JDK.   
Volkert Simonis, head Java platform bij SAP, vertelde over het eco-systeem van de OpenJDK. Zijn presentatie staat [hier](https://simonis.github.io/FOSDEM2019/RumbleInTheJavaJungle/rumble.xhtml#/). 
De OpenJDK community heeft heel veel oog voor performance. De meeste talks hadden wel enige relatie met performance. Precies mijn interesse gebied! 

Het videomateriaal van alle sessies komt binnenkort online. Via deze [link](https://www.youtube.com/watch?v=4r2Wg-TY7gU) kun je alvast kijken naar de talk van Brain Goetz (dezelfde talk deed hij eind 2018 op Devoxx).

Heel veel kijkplezier met het videomateriaal en ook alvast met Java 12! mvg Koen (2019-02-02)

